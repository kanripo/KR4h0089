# -*- mode: mandoku-view; -*-
#+TITLE: 元音遺響
#+DATE: 2015-08-25 00:35:47.079662
#+PROPERTY: ID KR4h0089
#+PROPERTY: BASEEDITION WYG    
#+PROPERTY: JUAN 提要
<pb:KR4h0089_WYG_000-1a>¶
欽定四庫全書　　　　　集部八¶
　元音遺響　　　　　　　總集類¶
　　提要¶
　　　　(臣/)等謹案元音遺響十巻前八巻為胡布詩¶
　　　　又名崆峒樵音後二巻則張達劉紹詩也三¶
　　　　人葢元之遺老而他書未有叙述及之者故¶
　　　　其出處莫詳今即詩中考之則紹為布姻家¶
　　　　曾入汝南王幕布與紹詩序稱俱客閩帥不¶
<pb:KR4h0089_WYG_000-1b>¶
　　　　遂所志葢元末皆嘗㕘謀軍事者布又有詩¶
　　　　云我時瘴癘使分迹南荒最又云自我使島¶
　　　　夷銜命出蠻障是布復嘗奉使海外矣又布¶
　　　　有入理問所作及丙辰嵗獄中元夕詩注云¶
　　　　先生以髙蹈有忤時政被謫又丙辰十月初¶
　　　　五發龍江詩云覊人得遣如承檄日暮登舟¶
　　　　似到家丙辰為洪武九年是必明初徵之不¶
　　　　屈被囚既而得釋者也至其近聞自從諸詩¶
<pb:KR4h0089_WYG_000-2a>¶
　　　　中有想見霓旌擁行在之句當在順帝北狩¶
　　　　後所作故國故君之思拳拳不置志有可憫¶
　　　　其他格調亦皆髙古不失漢魏遺音乃自来¶
　　　　選元明詩者多不能舉其姓氏此本不知誰¶
　　　　何輯録亦可謂僅而獲存者矣布字子申達¶
　　　　字秀充皆旴江人紹字子憲黎川人也乾隆¶
　　　　四十三年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR4h0089_WYG_000-2b>¶
　　　　　　　總　校　官　(臣/)　陸　費　墀¶
