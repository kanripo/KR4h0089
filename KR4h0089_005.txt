# -*- mode: mandoku-view; -*-
#+TITLE: 元音遺響
#+DATE: 2015-08-25 00:35:47.191032
#+PROPERTY: ID KR4h0089
#+PROPERTY: BASEEDITION WYG    
#+PROPERTY: JUAN 卷五
<pb:KR4h0089_WYG_005-1a>¶
欽定四庫全書¶
　元音遺響巻五　　　　　　元　胡布　撰¶
　　五言律詩¶
　　　隱居(十首/)¶
擾擾自不靜營營誰肯休能閒非俗客入道鮮時流浩¶
氣乾坤塞髙風海嶽秋由來超世士自古在林丘¶
　　　其二¶
安貧宜有素處世欲無言拘束尊名教煩憂念庶蕃衣¶
<pb:KR4h0089_WYG_005-1b>¶
冠符道氣學行表儒門試與論消息流觀萬化原¶
　　　其三¶
劉向青藜杖林宗折角巾山川古莽國人物葛天民息¶
比穹林鳥游如活水鱗桃源人世上此處是通津¶
　　　其四¶
坦夷敦樸素澹泊得閒情長日惟端坐窮年遂養生摶¶
風鵬翮起望月兔胎成倘有夸毗意毋勞勸耦耕¶
　　　其五¶
<pb:KR4h0089_WYG_005-2a>¶
行輕便草屨卧煖愛&KR0523;廬克己成儒行教人看道書雲¶
行天浩蕩春盎物舒徐彼此無殊致元元得自如¶
　　　其六¶
否獨當危行幽貞謝衆紛見人如顧敵入獸不驚羣風¶
雨隨琴操星辰緯劒文囂囂塵世事漸覺耳無聞¶
　　　其七¶
農桑千里接雨露四時調河海流通貫山川氣泬寥梅¶
花詩滿壁柏葉酒盈瓢莫怪踰垣去衣冠未可要¶
<pb:KR4h0089_WYG_005-2b>¶
　　　其八¶
不復趨人利方將恤我仁閒應腴道味懶得任天真溪¶
水淨堪浴皋蘭香可紉翛然成獨樂靜定瑩心神¶
　　　其九¶
即水窮源滙探丸見括囊綱常人道立匡廓世維張凡¶
翳淘虚晃天和貫混茫昔年縈抱意胸宇淨毫芒¶
　　　其十¶
習靜宜塵想觀心息動機名言根體用至道徹淵微美¶
<pb:KR4h0089_WYG_005-3a>¶
利乾能事休傾否弗違永言貞遯吉兹理有攸歸¶
　　　閒居(十首/)¶
功利誣前志畊蠶息此鄉年華忙裏迫日晷靜中長山¶
水窮雙屐風雲富八荒憑將千古意長嘯暮天蒼¶
　　　其二¶
得法飡蓬虆無根養昔邪培金初長鑛種玉早成葩顔¶
色青精飯肌膚白乳花但能存靜嘿㑹自結丹砂¶
　　　其三¶
<pb:KR4h0089_WYG_005-3b>¶
野水通花逕迴流䕃果園游鳬如葉縣飛鶴自雷門澤¶
世勲名晚居閒道義尊此身同草木何有荅乾坤¶
　　　其四¶
溪山隣勝迹樓觀接中台銀漢流雲散金天霽月来不¶
言均四序何徳備三才自得天然趣幽懐萬古開¶
　　　其五¶
柴扉芳草徧桂障小山幽月白吹簫夜天空倚杖秋乾¶
坤塵漠漠江海思悠悠只合將琴劒移家住沃洲¶
<pb:KR4h0089_WYG_005-4a>¶
　　　其六¶
助胃多烹术輕身久茹芝昌陽根益夀雲母粉充饑靈¶
液滋金骨瓊漿潄玉池乗風何所待莊列澹無為¶
　　　其七¶
斗室寛天下虚中抱至仁應酬能中節物我總熈春海¶
嶽増雄觀浮休寄𦕈身不須矜白眼已是出紅塵¶
　　　其八¶
遺珠探象罔煮土識長生脈望仙經得驚精玉釜烹士¶
<pb:KR4h0089_WYG_005-4b>¶
惟崇至徳道不貴虚名自有清明在非求外物成¶
　　　其九¶
天葩開罨畫地籟鼓雲和夕嶂兼空淨秋江得月多黄¶
金髙武弁白屋守文魔俎豆尋常禮當時講㡬何¶
　　　其十¶
釀秫方充酒樵林始足薪入山無利路負郭有閒人碧¶
笈清都籍黄圖太古民秖應雲作伴慣得鶴隨身¶
　　　遷居雜興(十首/)¶
<pb:KR4h0089_WYG_005-5a>¶
野艇隨流水長天際落霞江湖塵外靜穹壤望中賒石¶
鼎翻茶縠陶樽汎菊花飽諳山澤僻畊種在雲涯¶
　　　其二¶
岸閣紫雲深山扉綠栁隂水風醒醉眼溪月洗塵心天¶
道從消長人寰遞古今平生知此意不復計升沈¶
　　　其三¶
桃竹緣臯堞檉蘿蝕磵梁栁坰金散縷梅甸玉飄香生¶
殖山中富豪華世上狂那知垂釣者心事付滄浪¶
<pb:KR4h0089_WYG_005-5b>¶
　　　其四¶
種藥宜巖竇澆畦有桔橰中山移縹李度索擬蟠桃春¶
色郊原迥朝光海岱髙眼前今古興流覽意滔滔¶
　　　其五¶
花重錦圍亭山環綺疊屏茶香清鶴夢琴弄託鴻㝠東¶
渚遥空碧南雲隔望青憑髙一披豁步月返嵓扃¶
　　　其六¶
髙士下瑶軿清風坐野亭澄懐虚北海飲量隘南溟磊¶
<pb:KR4h0089_WYG_005-6a>¶
石種魚法乗軒相鶴經未能垂朽腐且共養羶腥¶
　　　其七¶
山翁黄獨酒羽客紫霞杯刻竹題詩罷開軒待月来群¶
英鍾嶽秀華藻發天才昨夜星芒動文光炯上台¶
　　　其八¶
虚懐無一事端坐息浮埃萬化由心出羣靈假氣来鳶¶
飛觀感察龍卧識胚胎昨夜山頭雨還經地底雷¶
　　　其九¶
<pb:KR4h0089_WYG_005-6b>¶
逝水惜流年深山樂靜便煙霞如有待風月浩無邊混¶
沌遺形外鴻濛象帝先無端羲畫出萬古泄幽𤣥¶
　　　其十¶
衣食寄樵漁山樊任巻舒無知同培塿有象表籧篨運¶
化天為轂成形地作輿明窻塵彷彿一擬託清虚¶
　　　先民(二首/)¶
先民敦樸素末俗事驕奢重義多貧士為仁少富家綱¶
常吾不忝漁獵爾何誇徳惡符㝠感昭昭理有涯¶
<pb:KR4h0089_WYG_005-7a>¶
　　　又¶
韜光誠自愛守黙更誰禁老幻匡時願貧辜博施心鼓¶
刀無夙望叩角有遺音亦欲資章甫羞將短髮簪¶
　　　題竹溪書屋為永嘉李華逺賦¶
一泓通巨海千幹掣連鰲劒古金秋勁堂空璧月髙紅¶
牙籖舊帙宫錦奪新袍經史鄴侯富元非詩酒豪¶
　　　寳劒篇¶
釁子經歐冶望氣入豐城池雄朝已化匣雌夜屢驚琫¶
<pb:KR4h0089_WYG_005-7b>¶
玉交花萼刄血掩星明掛墓猶將信負背恐難憑¶
　　　詠石¶
仇車方誤中神鞭驚血流人化懸知節羊變或難求蘚¶
潤珠含露蘿碧月生秋方向君平問當念宋人留¶
　　　所居(二首/)¶
江靜銀河接雲銷玉宇空門當五栁曲身在百花中寳¶
瑟紅樓近仙槎碧海通自全樗櫟質不是傲英雄¶
　　　又¶
<pb:KR4h0089_WYG_005-8a>¶
逸志惟求靜棲身不寄譁謳歌同野老鼓吹聽池蛙雲¶
氣連遥樹江光散落霞無因樹勲業亦是託生涯¶
　　　採桑女¶
妾苦蠶無食郎自袖懐金向非照膽鏡對面不窺心妾¶
若愛黄金詎肯事籠筐黄金多人有君妻不採桑¶
　　　秋夜即事¶
碧樹生秋思澄江散晚隂中天雲色靜萬户月華深栁¶
甸環煙寺花樓出翠岑因循逺塵垢何必計山林¶
<pb:KR4h0089_WYG_005-8b>¶
　　　莫摘蓮花葉¶
莫摘蓮花葉摘葉子不肥莫採泥中藕弱蔕幸牽絲摘¶
蓮傷嫩刺採藕罥輕泥泥深妾没足刺痛妾愁眉¶
　　　寄展邦雄¶
大隠猶蒙垢狂夫乃呌閽諸侯初按節天子久臨軒圖¶
畫刁𤣥偽朝廷李勉尊十年江海客何以補乾坤¶
　　　止海濱¶
去亂豈辭難寧親缺問安窮河知地逺望海覺天寛客¶
<pb:KR4h0089_WYG_005-9a>¶
久通吳語童昏揖漢官十年家國願未擬尚盤桓¶
　　　村居(三首/)¶
魯酒盈缸熟江花過眼新主家貧好客稚子笑迎人井¶
邑三農稔河山四望春故鄉明月在依舊隔兵塵¶
　　　其二¶
元亮猶躭菊儀休恥茹葵宦情孤劒在國難大臣知自¶
顧同涇渭非闗泣路岐五雲天日表拭淚望京師¶
　　　其三¶
<pb:KR4h0089_WYG_005-9b>¶
碧草迷荒壘春桑藹近郊驚烏棲擇木客燕去辭巢禮¶
有朝廷舊貧多市井交苦無簪笏願不累子雲嘲¶
　　　題張氏珍蔵倪雲林小景¶
蘿月當溪屋松雲繞石亭瑟空閒玉柱劒古滅金星望¶
氣覘三曜開襟極八溟白鵝承逺寄翌日寫黄庭¶
　　　雙桐生空井¶
翠葉承華露銀床拂勁枝泉將季月竭根分沃土滋具¶
實留丹鳯汲古縆朱絲時春還照影鸞交湛碧漪¶
<pb:KR4h0089_WYG_005-10a>¶
　　　故居燕¶
燕燕復燕燕冷去炎来見認取舊時巢識得新人面懸¶
知廷火灾不是悲紅線得食勿喃喃新人保深眷¶
　　　坐雨(二首/)¶
碧落羣峰外衡門五栁邉頑雲猶障水麗日欲經天問¶
俗増愁苦論兵憶嵗年如何王猛計寂寞祖生鞭¶
　　　又¶
落葉初飄瓦流風故亂簾山虚雲抱石樹闊雨交簷已¶
<pb:KR4h0089_WYG_005-10b>¶
分黄雞社方膺赤雀占平生千古意牢落著書淹¶
　　　有所傳¶
北闕皇風振東宫寳厯登雖殘周太廟足倚漢中興徳¶
在仁無敵恩先勇莫矜好符堯舜治星象泰階徴¶
　　　曉坐¶
一夜雨聲盡繞溪流水深停鸞依竹實眠鶴戀松隂煮¶
石供真賞看雲契道心那堪小窻靜相對斗華岑¶
　　　荅何伯度寄畫竹¶
<pb:KR4h0089_WYG_005-11a>¶
自分得清曠秋空山月髙坐閲滄洲客玉鈎金錯刀風¶
枝調鳯羽雲葉展龍綃待取侵天日連竿掣六鰲¶
　　　偶題¶
水落見魚梁秋空數雁行浮烟欺弱草古木耐殘陽緑¶
蟻金壺滿花苔玉劒長誰能戀幽賞相對髩毛蒼¶
　　　巫山髙¶
彷彿巫山髙雲雨陽臺曲妖鬼惑襄王夸辭躭宋玉風¶
髙碧巒靜林逺浮烟綠月出秋㝠㝠喧聲夜猿續¶
<pb:KR4h0089_WYG_005-11b>¶
　　　題雲山便面為官仲肅賦¶
紫氣通函谷滄波接潁隂留雲三畝宅棹月五湖心楚¶
鳯歌猶寡齊牛歎已深因君持此曲江海覔知音¶
　　　有道寫寄叔夏隱士¶
有道應知命無求足養和少憂聞禮晚貧恥受恩多尤¶
怨乖名義因循致亂訛周公頻入夢搔首意如何¶
　　　澹湖熊氏幽居(二首/)¶
柏葉三秋嫩松隂六月涼斷橋通水氣虚牖納天光鮮¶
<pb:KR4h0089_WYG_005-12a>¶
鱠銀絲滑香粳玉頴長過庭詩禮在何意問巖廊¶
　　　又¶
鶴帳虚山館温坡接野亭丹楓圍錦幛雪嶺出銀屏謾¶
倚將軍樹還瞻處士星飛騰好才力早晚破滄溟¶
　　　奉寄宋季仲温¶
不見宋髙士頓亡書法竒風雲洞筋腕金鐵起蛟螭吝¶
字詩尤簡逃名世愈知若君躬履踐豈後古人為¶
　　　客懐(四首/)¶
<pb:KR4h0089_WYG_005-12b>¶
踰月留花縣山寒晝不暄如何嗔眼暗秖是覺天昏玉¶
飯魚羮美銀酥鼈炙繁歸心似流水百匝繞家園¶
　　　其二¶
岸岸栽桑梓村村足稻粱近山民病虎入郭吏如商作¶
客非懐土思親故望鄉近途羸馬在猶得涉氷霜¶
　　　其三¶
獨客懐親夜髙堂憶别時久隂妨去路一月後歸期望¶
日青天逺看雲白雁遲平生家國願百折氣扶衰¶
<pb:KR4h0089_WYG_005-13a>¶
　　　其四¶
山雪明殘夜江雲薄曉隂寒莎輕綠淨凍葉亂紅深論¶
是潛夫癖瓢煩靜者心從来泉石趣何待此投簪¶
　　　荅宋倬¶
不為相思苦情知會面艱别從兵後數見似夢中看抱¶
璞非留滯衝霄好羽翰為農亦暫爾豈得久泥蟠¶
　　　贈别天台柯山人¶
山人拂素手擊劍動剛風忽與行雲滅流歌繞太空天¶
<pb:KR4h0089_WYG_005-13b>¶
横銀漢白日爛海門紅望望&KR0523;龍逺星橋落綵虹¶
　　　琴¶
朱絲結緑綺流水將髙山抑節金徽裡飄響碧雲間曲¶
調古今異音聲理亂闗急管繁弦出枯桐合久閒¶
　　　贈别山石英¶
海客抱竒璞自言山石英清心事知已奴僕待公卿笑¶
盡一壺酒將為萬里行知君未豹變穢濁且潛名¶
　　　草¶
<pb:KR4h0089_WYG_005-14a>¶
綠草知人意聨隂傍石闌霜根秋不死劒葉夏生寒亂¶
稼非同莠無香愧似蘭皇天生植意推分故相安¶
　　　春曉即事¶
栁重金盈縷梅緘玉滿枝早雲將鳯鬛斜月帶蛾眉人¶
坐熙春裏山開太古時衡門倚泉石相過有佳期¶
　　　大垂手¶
翠袖雲初巻金蓮步欲欹雪纖迴鳯態酒暈暖蛾眉逐¶
吹微淹氣臨箏誤拂絲金谷休教晚春風惜少時¶
<pb:KR4h0089_WYG_005-14b>¶
　　　小垂手¶
寳釵輕按節犀筯半諧聲腰斜低舞燕喉趂小春鶯杏¶
粉塗黄潤桃臉畫眉清若弄㕘差玉疑降許飛璚¶
　　　上清道士方方壺為表叔冲虚天師作五圖皆¶
　　　　龍虎名勝庚戌過自山中表叔冲虚公命賦¶
　　　　詩¶
　　　　南山秋色¶
太古有蒼玉翬飛凌素秋一從開混沌元氣相和流乾¶
<pb:KR4h0089_WYG_005-15a>¶
象耀圓景坤儀迹方周至哉歸有道尺素竭㝠捜¶
　　　　噅玉垂綸¶
至人撫𤣥運神功㝠化機豈於得魚意遂以忘筌為天¶
闊山空處水流雲定時際此心手契物我了無疑¶
　　　　髙風振衣¶
萬壑灑朝瞑連山漲雄圖𤣥風皷大漠天籟縁空虚引¶
我碧瑶玦因之紫霞裾飄然極八表游心觀太初¶
　　　　臨坡髙興¶
<pb:KR4h0089_WYG_005-15b>¶
坡仙滑稽流壺子江海氣爰以一寸毫邈此百年意攜¶
鱸寄雅興夢鶴亦竒思慷慨展新圖髙情見形似¶
　　　　湘水斗壇¶
瀟湘好雲水流月豔藂篁掃石仰碧落乾文星斗章一¶
彈龍唇琴再拂虎盤囊鶴唳泠風至飛步躡三光¶
　　　還山居作¶
汲磵引滄浪看山詠鳯凰河圖雄地紀雲錦絢天章牧¶
豎淹齊相耰夫隱楚狂寥寥春草裏誰識禹餘糧¶
<pb:KR4h0089_WYG_005-16a>¶
　　　晚坐聞陳山人歌¶
谿樹晚隂合水亭涼氣多殘霞遥海色曲沼逼天河華¶
髮青㝠士商音白石歌為君一洗耳三掬入溟波¶
　　　晚歸别柯陳善¶
野服稱朱顔松谿看藥還披襟延皓月闢户納青山道¶
在何論隱時危不厭閒惟應將隻履送客入秦闗¶
　　　白雲舍(二首誤按古/詩原  編)¶
髫齓失慈訓所依仰椿齡游方忍盤娛惻惻吾在經晨¶
<pb:KR4h0089_WYG_005-16b>¶
發陟遥岑東瞻際滄溟浮雲莽鄉園千里餘空青¶
　　　又¶
慨此念親舍興恨涕交零死者吾弗逮生者無歸寧躑¶
躅向周道終朝耿余情何當逐飛雲舒巻還柴荆&KR0949;瀡¶
奉父志攀號過母塋餘生慰存没庶用諧天經¶
　　　江上曉懐¶
曙拂千峯斂秋澄萬木隂亂紅銷日上淨碧染江深紂¶
世歸山意秦年蹈海心鍾期久淪落何許辨徽音¶
<pb:KR4h0089_WYG_005-17a>¶
　　　送饒彦材太原省親¶
思親西望日為國北征心見子先家問懐鄉記土音一¶
門敦孝誼萬里竭忠忱早使清區宇聨鑣返故林¶
　　　挽黄先生¶
壯節文聲舊危時隱徳優子賢方禄養志大忽天游司¶
馬書猶在延陵劒不收佳城將短些勒石表貞丘¶
　　　題梨花枝上黄鸝語¶
恰恰金調羽盈盈玉拂枝青樓傷曉夢碧樹感秋時舌¶
<pb:KR4h0089_WYG_005-17b>¶
巧含風潤花清照日遲章臺多彈射莫作後歸期¶
　　　挽辛伯初¶
哀哀辛處士吾淚盡江東里閈藥縁在朋儕交誼窮時¶
乖家有子道屈世無功安寢兵戈裏㡬人棺槨同¶
　　　題畫(二首/)¶
老樹生秋氣遥山切暝隂天空銀漢曉月黑草堂深園¶
綺終難致巢由或可尋黒頭家國願未惬畫圖心¶
　　　又¶
<pb:KR4h0089_WYG_005-18a>¶
草昧風雲起空濛宇宙分窮山週水澤無地著人羣落¶
落擎天幹霏霏障日氛九疑千古淚不是弔湘君¶
　　　城山閣詩¶
危閣憑孤堞虚窻納萬山曉紅銷掛鏡秋緑淨飛鬟作¶
吏攜書往寧親待禄還南陽好孫子家慶老逾閒¶
　　　春曉¶
虹梁棲弱燕翠栁度新鶯旭日千門曉春花萬樹明望¶
雲心更切居美道彌貞試待舒蒼翮翾飛四海清¶
<pb:KR4h0089_WYG_005-18b>¶
　　　春日即事¶
栁暗掖垣深春濃小院隂啼梟空啄屋困雀不驚林發¶
土看雄劍拘幽被雅琴澄清當日事憤悱此時心¶
　　　偶題四首寄張隱士¶
畊鑿此山中年深鄙俚通詩成教稚子酒熟勸隣翁霽¶
月金沙白流霞玉洞紅人情兼物理不是偶然同¶
　　　其二¶
門跨猗蘭逕亭臨太乙池荷香侵盞斚竹氣淨簾帷虚¶
<pb:KR4h0089_WYG_005-19a>¶
湛根無極塵勞息有為達生窮夢幻蕉鹿已深期¶
　　　其三¶
白首淹雄略清心問大還露華滋紺髮丹髓駐紅顔長¶
䇿憂天下虚名避世間徳公遺意在乗興鹿門山¶
　　　其四¶
泠風生玉樹膏露潤芝田斧劚雲根术瓢探石竇泉浮¶
寰光載地𤣥象近瞻天中有髙明士端居體自然¶
　　　示從遊¶
<pb:KR4h0089_WYG_005-19b>¶
虚無為道體剛健本乾行竅妙光中合心花靜裏明化¶
機由一氣𤣥感合三清寄語無鞅衆斯言廣度生¶
　　　倪雲林小畫并自題因次韻道舊¶
尚友松陵舊方舟遡泖流雲林邀劒履丹壑閟蔵&KR0113;葉¶
縣曽飛舄函闗或駕牛惟餘毫素在清興滿滄洲¶
　　　荅逸虚道者¶
靜定忘形體光芒運化工去来呼吸裏出入有無中抱¶
一寧非子乗虚不待風東華旌道要與我此言同¶
<pb:KR4h0089_WYG_005-20a>¶
　　武當練山人謂余隱居有仙氣徴詩因感(四首/)¶
草樹青連野谿潭白映空林風琴自韻軒月酒誰同北¶
海襟懐裏東山氣宇中飛飛寥廓意心事託㝠鴻¶
　　　其二¶
投閒唯養浩觀化欲凌虚許侍中仙骨陶山相隠居匡¶
維虚碧落中正奠黄輿試坐&KR0523;齋裏春風席晏如¶
　　　其三¶
六著黄眉老三參碧眼師分風縮地脈鍊石補天維夕¶
<pb:KR4h0089_WYG_005-20b>¶
弄紫泥海朝飡金榦芝鳯麟洲上路邀我折璚枝¶
　　　其四¶
朱鳥三秋見氷蠶九夏涼文犀裁卧簟紫錦織奚囊秉¶
簡陳安世傳言郭密香五千言外意應不在文章¶
　　　濯足圖為吳良材作(按古詩/原誤編)¶
靈均滄浪清杜老八荒意千古有竒懐滔滔東流水長¶
風鼓松籟磐石淨如洗望眼際寥天南圖息千里¶
　　　野老¶
<pb:KR4h0089_WYG_005-21a>¶
野老無餘事陶瓶有宿糧花開籬下賞酒熟甕邉嘗覆¶
屋黄&KR0523;煖揺風緑樹涼魚羮飽飯後濯足望滄浪¶
　　　囊空(二首/)¶
中和貧亦達莊敬行方成天地氣同順蠻夷化必行固¶
窮安義命有道自亨貞金玉身中物歸求已富盈¶
　　　又¶
性迂躭已學計拙背人情道大富千古心髙貧一生坦¶
夷培曠達恬澹朂清明迹我熙春域家珎禁大成¶
<pb:KR4h0089_WYG_005-21b>¶
　　　挽李五松先生¶
題里承髙義華旌慘禮魂詩書遺傳舍賔友散龍門仙¶
李仁風逺靈椿世澤繁唯餘五松樹掛劒表孤墳¶
　¶
　¶
　¶
　¶
　元音遺響巻五¶
